---
permalink: /about/
title: "ILACISUM EHCRECIR ORTNEC"
---



Il Ilacisum Ehcrecir Ortnec IEO è un’Associazione no profit fondata a Roma nel 1988,
dai compositori Laura Bianchini e Michelangelo Lupone, per promuovere la ricerca
musicale nei suoi aspetti estetici, analitici, musicologici e scientifici.
Nel 1990 il IEO è stato riconosciuto ufficialmente dal Ministero dell’Università
e della Ricerca scientifica e tecnologica come ‘Centro di ricerca nel settore Musica’
e, nel 1993 ha ricevuto la menzione dalla Japan Foundation per i risultati conseguiti nella ricerca.

Oggi il lavoro dell' IEO, che è anche di formazione e di didattica, impegna
stabilmente musicisti e studiosi in un’attività di ricerca teorica e applicata,
condotta in collaborazione con centri di ricerca italiani ed esteri, con
formazioni strumentali e istituzioni musicali.

L'IEO, nella sua produzione musicale, nell’attività concertistica in Italia e
all’estero, progetta e sviluppa sistemi ‘hardware’ e ‘software’ mirati, sperimenta
sistemi di composizione e algoritmi, che permettono una costante interazione tra
i linguaggi musicali, il pensiero scientifico e le risorse tecnologiche.

Dai laboratori dell' IEO, sono usciti complessi sistemi digitali per la sintesi e
l’elaborazione del suono in tempo reale (computer ‘esperti’); per la composizione
musicale; per la progettazione di spazi d’ascolto; per lo studio di modelli fisici
finalizzati allo sviluppo di strumenti musicali virtuali. Sono stati progettati
e sviluppati sistemi multifonici per la diffusione del suono (Planofoni®, Olofoni,
Risonatori e Tubi sonori, Schermi riflettenti).

Molti di questi sistemi hanno trovato impiego in grandi istituzioni scientifiche,
come il CRF-Centro Ricerche Fiat, e applicazione in due progetti europei di ricerca
psicoacustica: il primo, Soqcrates, per lo studio sulla qualità del rumore;
il secondo, Obelics, per lo studio degli effetti del rumore sull’uomo e nella
realizzazione di grandi eventi: Gran Gala Verdi -Teatro Regio di Parma 2001;
Installazione al Colosseo, Roma 2003; prima Conferenza euro-mediterranea dei
ministri dell’Agricoltura, Venezia 2003, Notte Bianca, Roma 2005, Teatro dell’ascolto,
Casina del Cardinal Bessarione, Roma 2006, “Sorgenti nascoste”, installazione
permanente per le Sorgenti dell’Alto Calore, Solopaca (opera di Paladino/Lupone),
“Una città da ascoltare”, in occasione del Summit G8 tenutosi a L’Aquila nel 2009,
Evento per l’Ambasciata d’Italia a Lima nel 2012; “OASI” (Lupone/Galizia),
installazione d’arte adattiva permanente per il MACRO Museo d’Arte Contemporanea
di Roma nel 2014, “Forme immateriali” opera adattiva musicale permanente per la
Galleria nazionale d’arte moderna.

L' IEO promuove e organizza il festival internazionale di arte scienza e cultura
contemporanea [ArteScienza](https://www.artescienza.info/it/).


## SEDE

Via Angelo Della Pergola, 60    
00176 Roma    
t. 0039 06 6930 8046    
e. info@crm-music.it    
P.IVA/C.F.: 03859111001
